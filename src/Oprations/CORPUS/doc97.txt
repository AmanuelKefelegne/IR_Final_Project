የጉራጌ ማህበረሰብ ከሸገር ጋር ቢቀላቀል የሚመርጥ ይመስለኛል #ግርማካሳ

የዘር ፖለቲካው ጡዘት ቀጥሏል፡፡ የአገር ችግር የዘር ፖለቲካው ነው፡፡ የዘር ሕገ መንግስቱ ነው፡፡ ዜጎች በዘራቸው እንዲያስቡ፣ በዘራቸው እንዲሰባሰቡ፣ በዘር መነጽር ሁኔታቸውን እንዲመለከቱ የሚያደርግ ስርዓትና ፖለቲካዊ ሲስተም ባለበት፣ የአገርን ችግር ለመፍታት መሞከር በድንጋይ ላይ ዉሃ እንደ ማፍሰስ ነው፡፡
በአገራችን ከሰሞኑ ከተፈጠሩ በርካታ ክስተቶች መካከል አንዱ በደቡብ ክልል ያለው የአከላለል ውዝግብ ነው፡፡ በተለይም በጉራጌ ዞን ፣ “የጉራጌ ክልል መኖር አለበት” በሚል ከፍተኛ ሕዝባዊ እንቅስቃሴ እየተደረገ ነው፡፡ ከዚህ በፊት በወላይታ የነበረውን ተመሳሳይ እንቅስቃሴ በኃይል ለመጨፍለቅ እንደተሞከረው፣ ይሄንን 
የጉራጌዎች ሕዝባዊ እንቅስቃሴ በጠመንጃ አፈሙዝ ለመድፈቅ በብልጽግና መንግስት እየሞከረ ነው፡፡ የጉራጌ ማህበረሰብ፣ “እኛ ነን የምናውቅልህ” ብለው የግፍ ዱላ እያወረዱበት ነው፡፡ የጉራጌ ማህበረሰብ ለምን የራሱ ክልል እንዲኖረው ፈለገ ? በኦህዴድ የሚመራውስ የብልጽግና መንግስት ለምን የጉራጌ ክልል መሆንን 
ተቃወመ ? ለነዚህ ጥያቄዎች ምላሽ ከመስጠቴ በፊት፣ የጉራጌ ማህበረሰብን በተመለከተ ሁለት መሰረታዊ ጭብጦችን ለማስቀመጥ ልሞከር፡፡ 1ኛ ፣ ከ15 አመታት በፊት በተደረገው የመጨረሻው ይፋዊ የሕዝብ ቆጠራ ሪፖርት መሰረት፣ ጉራጌዎች ቁጥራቸው 1859831 እንደሆነ ነው የተገለጸው፡፡ በጉራጌ ዞን ያሉ ጉራጌዎች 1049305፣ 
በደቡብ ክልል 1125929፣ በአዲስ አበባ 447777 በኦሮሞ ክልል 248100 ናቸው፡፡ በአገር ደረጃ ካሉ ጉራጌዎች 56 % የሚኖሩት በጉራጌ ዞን ሲሆን፣ 24.1% በአዲስ አበባ፣ 13.3% በኦሮሚያ፣ 4.1% ከአስር አመታት በፊት ከጉራጌ ዞን ውጭ ደቡብ ክልል ይባል በነበረው ክልል የሚኖሩ ናቸው፡፡ 2.1% የሚሆኑት በሌሎች 
የአገሪቷ ክፍል የሚኖሩ ናቸው፡፡ በኦሮሞ ክልል በደቡብ ምእራብ ሸዋና በምስራቅ ሸዋ ዞኖች ( በአዳማ ልዩን ጨምሮ) ከጠቅላላ የጉራጌ ማህበረሰብ 8% የሚሆኑ ጉራጌዎች ይኖራሉ፡፡ ያ ማለት በጉራጌ ዞን እና በአዲስ አበባ መካከል ባሉ ወደ ኦሮሞ ክልል በተጠቃለሉ ወረዳዎች የሚኖሩ፣ ቁጥራቸው እጅግ በጣም ብዙ የሆኑ ጉራጌዎች 
መኖራቸውን እናያለን፡፡ እነዚህ ወደ ኦሮሞ ክልል የተጠቃለሉት ብዙ ጉራጌዎች የሚኖሩባቸው አካባቢዎች ሃይቆችና ቡታጅራ፣ ጨቦና ጉራጌ ይባሉ የነበሩ አዋራጃዎች ውስጥ የነበሩ ናቸው፡፡ 2ኛ፣  ባለፈው የሕዝብ ቆጠራ መሰረት የጉራጌዎች ቁጥር 1859831 እንደሆነ ቢገለጽም፣ ቁጥሩ ከዚያ የሚበልጥ መሆኑ መገመት አያስቸግርም፡፡ በተለይም 
በኦሮሞ ክልል የሚኖሩ ጉራጌዎች በሕዝብ ቆጠራ ሪፖርቱ ከተጠቀሰው በላይ ናቸው፡፡በኦሮሞ ክልል መታወቂያ ላይ ኦሮሞ የሚል ከሌለ ትልቅ ጉዳት መሆኑ የሚታወቅ ነው፡፡ ክልሉ አፓርታይዳዊና ዘረኛ ክልል በመሆኑ፡፡ ስለዚህ ብዙ ጉራጌዎች ፣ በተለይም የኦሮሞ አባት፣ ወይ እናት፣ ወይ አያት ወይ ሚስት ወይ ባል ያላቸው፣ ለመኖር ሲሉ 
ኦሮሞ ነን ለማለት የተገደዱበት ሁኔታ ነው ያለው፡፡ 3ኛ ፣ የጉራጌ ማህበረሰብ የማንነት ፖለቲካ ሰለባ የሆነ ማህበረሰብ አይደለም፡፡ በዘጠና ሰባት፣ የኢትዮጵያዊነት ፖለቲካ አራማጅ የነበረውን ቅንጀት ለአንድነትና ለዲምክራሲ፣ በነቂስ በመምረጡ፣ ትንሹ አማራ ተብሎ በሕወሃት ከፍተኛ የፖለቲካ ግርፋትና በደል የደረሰበት ማህበረሰብ መሆኑን 
መዘንጋት የለብንም፡፡ የጉራጌ ማህበረሰብ፣ ልክ እንደ አማራ ማህበረሰብ የዘር ፖለቲካ ተቀይሮ፣ የጎሳ አወቃቀር ፈርሶ፣ በጎሳ ሳይሆን በአስተዳደር አመችነት መስተዳድሮች ቢዋቅሩ፣ ክልል ይሰጠኝ የሚል ጥያቄ የሚያነሳ ማህበረሰብ አይደለም፡፡ የጉራጌ ማህበረሰብ የክልል ጥያቄ ያነሳው ፣ ፣ በኔ እምነት ፣ በሁለት ምክንያቶች አስገዳጅ ሁኔታ
ውስጥ ገብቶ ነው የሚል እምነት አለኝ፡፡


August 10, 2022 – Abebe Bersamo 
https://mereja.com/amharic/v2/744263