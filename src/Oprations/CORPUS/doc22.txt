የፔሎሲ ጉብኝት የቀሰቀሰው የቻይና የጦር ልምምድ

እሁድ ዕኩለ ቀን ያበቃል ተብሎ የነበረውና ቻይና በታይዋን ዙሪያ የምታካሒደው ወታደራዊ ልምምድ ቀጥሏል። ልምምዱ የተጀመረው የአሜሪካ ምክር ቤት አፈ ጉባኤ ናንሲ ፔሎሲ የታይዋን ጉብኝት ቻይናን በማስቆጣቱ ነበር።
ታይዋን የውጊያ ልምምዱን ለወረራ መዘጋጃ አድርጋለች ስትል ቻይናን ከሳለች። ወታደራዊ ልምምዱ ጸረ ሰርጓጅ መርከብ የጦር መሳሪያዎች ጨምሯል በሳምንቱ መጨረሻ  ቻይና የግዛቴ አካል ናት በምትላት ታይዋን ሰማይና ባህር ላይ  
ያሳየችው ወታደራዊ ልምምድና ያሰወነጨፈቻቸው ሚሳይሎች ፤ አካባቢውን የጦር ቀጣና አድርገውት ነው የሰነበቱት። ቻይናን መሳሪያ ያስመዘዘውና ሀይል ጉልበቷን ለወዳጅ ጠላት ለማሳየት ያስገደዳት የአሜሪካዋ አፈጉባኤ ወይዘሮ ናንሲ 
ፔሎሲ ባለፈው ማክሰ|ኞና እሮብ በታይዋን ያደረጉት ጉብኝት መሆኑ ተገልጿል።  የአፈጉባኤ ፔሎሲ ጉብኝት ምንነት፤ የቻይና ቁጣና ዛቻ እንዴትነትና በታይዋን የወደፊት ዕጣ ፈንታ ላይ የሚኖረው ወሳኘነት የዛሬው የዜና ማህደር ትኩረት ነው፤ አብራችሁን ቆዩ።  
 የ82 አመቱ ነባር ፖለቲከኛ አፈጉባኤ ናሲ ፔሎሲ ከጥቂት የምክርቤት አባሎቻቸው ጋር ባለፈው ማክሰኞ ምሽት ዋና ከተማ ታይፔ ገብተው በማግሱት የተመለሰበት አጭር የታይዋን ጉብኝት ይህን ያህል ውዝግብ መፍጠሩና ሚሳይልና ጄቶች ማሰለፉ ሊገርም 
ይችላል። ሆኖም ግን ቻይና ገና ከጅምሩ የአፈጉባኤዋ ጉብኝት ሌላ ትርጉም ያለውና የግዛቷንም አንድነት ጥይቄ ውስጥ የሚያስገባ መሆኑን በመግለጽ መቃወሟን፣ እንዲሁም በአሜሪክና ቻይና መካከል ያለውን ፍክክርና  ውድድርም ሲከታተል ለቆየ  ይህ ክስተት 
የሚያስደንቀው እይሆንም። 


August 9, 2022 – DW Amharic
https://www.dw.com/am/a-62745597?maca=amh-standard_feed-amh-11646-xml