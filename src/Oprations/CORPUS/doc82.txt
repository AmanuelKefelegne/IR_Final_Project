የኦሮሚያ የቱሪዝምና ቴክኖሎጂ ሳምንት

የቱሪዝም እና ቴክኖሎጂ ትስስር ጠቀሜታን የማስገንዘብ እና ዘርፉን የማነቃቃት ውጥን የያዘው የቱሪዝም እና ቴክኖሎጂ ሳምንት በኦሮሚያ ክልል ተካሄደ፡፡ በኦሮሚያ ቱሪዝም ኮሚሽን ቪዚት ኦሮሚያ በሚል መርሃ ግብር ባለፈው ረቡዕ ተከፍቶ ዛሬ በተጠናቀቀው 
አውደ ርዕይ፤ የተለያዩ የቱሪዝም ዘረፍ ግብዓቶችና ባለድርሻ አካላት ተሳታፊ ሆነዋል። የቱሪዝም እና ቴክኖሎጂ ትስስር ጠቀሜታን የማስገንዘብ እና ዘርፉን የማነቃቃት ውጥን የያዘው የቱሪዝም እና ቴክኖሎጂ ሳምንት በኦሮሚያ ክልል ተካሄደ፡፡ በኦሮሚያ ቱሪዝም ኮሚሽን 
ቪዚት ኦሮሚያ በሚል መርሃ ግብር ባለፈው ረቡዕ ተከፍቶ ዛሬ በተጠናቀቀው አውደ ርዕይ፤ የተለያዩ የቱሪዝም ዘረፍ ግብዓቶችና ባለድርሻ አካላት ተሳታፊ ሆነዋል። አዲስ አበባ በስካይ ላይት ሆቴል ለአራት ቀናት በተካሄደው የቱሪዝምና ቴክኖሎጂ አውደ ርዕዩ የአገሪቱን 
የቱሪዝም አቅም ከገበያው ጋር ለማስተሳሰር ጥረት መደረጉን ተሳታፊዎች እና አዘጋጆች ለዶቼ ቬለ ገልጸዋል፡፡ የኦሮሚያ ቱሪዝም ኮሚሽነር ላሊሴ ዱጋ ከፍተኛ የባለድርሻ አካላት ትስስርን የሚሻውን ቱሪዝምን ለማነቃቃት በቁርጠኝነት እየሰሩ መሆኑንም ተናግረዋል፡፡
ወጣት ምዕራፍ ገ/እግዚአብሔር የአንዴ ማማ መስራችና የማህበረሰብ አቀፍ አከባቢ ጥበቃ ምክትል ፕሬዝዳንት ናት፡፡ የሚጣሉ ወረቀቶችን መልሶ ለጥቅም በማዋል ለአከባቢ ጥበቃ እና ለስራ እድል ፈጠራ የሚያውለው አንዴ ማማ ድርጅት በተለይም በዋነኝነት የእጅ ስራ 
ጥበብ ያላቸው እና ሌሎችም እናቶችን በኢኮኖሚ ማብቃት ላይ አተኩሮ ይሰራል፡፡ከድርጅቱ መስራቾች አንዷ የሆነችውን ምእራፍን ያነጋገርናት ከባለፈው ረቡዕ ጀምሮ እስከ ዛሬ ቅዳሜ በኦሮሚያ ቱሪዝም ኮሚሽን አዘጋጅነት በአዲስ አበባ ስካይ ላይት ሆቴል በተዘጋጀው 
የቱሪዝም እና ቴክኖሎ ሳምንት አውደ ርዕይ ላይ ከውዳቂ ወረቀቶች የተሰሩ የእጅ ስራዎችን ስታስተዋውቅ ነው፡፡ በዝቅተኛ የኑሮ ደረጃ ላይ የሚገኙ እናቶች ወረቀቶችን በተለያዩ አጋጣሚዎች ከማቅረብ ጀምሮ በእጅ ስራ ሙያ እስከ መሳተፍ ገቢ እንዲያገኙ እንደሚሰሩ የምትገልጸው 
ምዕራፍ እስካሁን ለ62 እናቶች የገቢ ምንጭ መዘየዳቸውን በመግለጽ፤ ውጥናቸው ግን የተጠቃሚ እናቶችን ቁጥር ከ1 ሺህ በላይ ማሻገር መሆኑንም አብራርታለች፡፡ በቆሻሻ ማስወገድ ስራ የተሰማሩ እናቶች በአንድ ኪሎ ግራም ወረቀት ከ400 እስከ 1000 ብር እንዲሁም በእጅ 
ስራ የተሰማሩ ደግሞ እስከ 6000 ብር ገቢ እንደሚያገኙም ትናገራለች፡፡




 – DW Amharic
https://www.dw.com/am