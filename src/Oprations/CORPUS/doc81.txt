መንግሥት እና ህወሓት በአፍሪካ ኅብረት አደራዳሪነት ላይ ለምን መስማማት አልቻሉም?

የአፍሪካ ኅብረት አገራት የእርስ በርስ ጦርነት ውስጥ ሲገቡ ጣልቃ በመግባት ሰላም ማስከበር የጀመረው ቡሩንዲ በተከሰተው የእርስ በርስ ጦርነት ነው። በርካታ የአህጉሪቱ አገራት ከቅኝ ግዛት ነፃ ከወጡ በኋላም ቢሆን ጦርነት አልተለያቸውም። ይህም ኅብረቱን እረፍት አልባ ያደረገው ይመስላል።
በሱዳን፣ በሩዋንዳ፣ በላይቤሪያ፣ በኡጋንዳ እና በሌሶቶ ጎሳ ተኮር ግጭቶች፤ በኢትዮጵያ እና በኤርትራ እንዲሁም በካሜሩን እና በናይጄሪያ ደግሞ ድንበር ተኮር ግጭቶች አይተናል። ነገር ግን በእነዚህ ግጭቶች የአፍሪካ ኅብረት ሰላም ለማምጣት ከመሞከር ባለፈ እንደ ቡሩንዲው ስኬታማ የሚባል ሥራ አልሠራም።
የሰላምና ፀጥታ ተንታኞች የተባበሩት መንግሥታት የአፍሪካን ግጭት ችላ ይላል፤ የአፍሪካ ኅብረት ደግሞ አቅም የለውም ሲሉ ይተቻሉ። ከዐበይት ዓላማዎቹ አንዱ ሰላም ማስከበር የሆነው የአፍሪካ ኅብረት ግጭቶች በድርድር እንዲፈቱ አስፈላጊ ከሆነ ደግሞ የጦር ኃይል በማሰማራት ሰላማዊ ዜጎች መብታቸው 
እንዳይጣስ ቢሞክርም አህጉሪቱ አሁንም የግጭት ማዕከል ናት። አይኤስአይኤስ አፍሪካ የተሰኘው የፀጥታ ጥናት ተቋም በፈረንጆቹ 2022 ባወጣው ዘገባ አሁንም አፍሪካ ውስጥ ያልበረዱ ግጭቶች አሉ ይላል። የአፍሪካ ኅብረት በኢትዮጵያ ያለውን የእርስ በርስ ግጭት በድርድር እንዲፈታ እንደሚሻና ለማደራደር 
ዝግጁ እንደሆነም ሲናገር ቆይቷል። ነገር ግን ማዕከላዊው መንግሥትና ህወሓት በአፍሪካ ኅብረት ጉዳይ ከስምምነት የደረሱ አይመስልም። ይህ ለምን ሆነ?

 – BBC Amharic 
https://www.bbc.com/amharic/articles/cd19nn6lvj2o