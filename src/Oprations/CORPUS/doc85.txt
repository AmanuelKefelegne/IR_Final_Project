የኬንያ ምርጫ ውጤት መዘግየት ያነገሰው ውጥረት

በምሥራቅ አፍሪቃ የ57 ሚሊዮን ግድም ሰዎች መኖሪያ የኾነችው ጎረቤት ኬንያ በዚሁ ሳምንት ሀገር አቀፍ ምርጫ አካሂዳለች።  ዘንድሮ ለምርጫ ከተመዘገቡ 22 ሚሊዮን መራጮች መካከል ለምርጫ የወጡት ከቀድሞ አንጻር ዝቅተኛ መሆናቸው ተነግሯል። 
ማክሰኞ ዕለት በነበረው ምርጫ የተሳተፉት 60 በመቶ መሆናቸውን የሀገሪቱ ምርጫ ኮሚሽን ዐስታውቋል። ሌሎች ታዛቢዎች ቁጥሩ ከዚያም እጅግ ያነሰ ነው ብለዋል። በ2007 አወዛጋቢው ምርጫ 80 በመቶ ግድም ተመዝጋቢዎች መርጠው ነበር። የዶይቸቬለ 
የኬንያ ዘጋቢ አንድሩ ዋሲኬ በዋና ከተማዪቱ ናይሮቢ በመዘዋወር ስለምርጫው ቅኝት አድርጎ ነበር። በሀገር አቀፍ ደረጃ ለምርጫ የወጡት ቁጥራቸው መቀነሱ ቢነገርም ተሳትፎው ግን ንቁ ነበር። በናይሮቢ ከተማ ምርጫ ከወጡ መራጮች መካከል ዶይቸ ቬለ የተወሰኑትን 
አነጋግሮ ነበር። በዘንድሮ ምርጫ ለውጥ እንደሚጠብቁ ከገለጡ መካከል ይህ ወጣት ይገኝበታል። ለዚያም ይመስላል ገና ሳይነጋ በሌሊት ምርጫ ጣቢያ የተሰለፈው።

 – DW Amharic
https://www.dw.com/am/a-62795220?maca=amh-standard_feed-amh-11646-xml