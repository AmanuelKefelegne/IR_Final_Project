ከዩክሬን ስንዴ ወደ ኢትዮጵያ መጓጓዙ እና የመንግሥት ምላሽ

በተባበሩት መንግሥታት የዓለም ምግብ ፕሮግራም አስተነባሪነት ከዩክሬን ወደብ ለእርዳታ የሚውል ስንዴ ወደ ኢትዮጵያ የሚያጓጉዝ መርከብ ቱርክ ኢስታንቡል ወደብ ላይ መድረሱ ተዘግቧል። የአሜሪካ የተራድኦ ድርጅት ዩ ኤስ ኤይድ የበላይ ኃላፊ በትዊተር
የመርከቡን ለጉዞ መዘጋጀት አረጋግጠውነበር።መርከቡ የጫነው ስንዴ 23 ሺህ ሜትሪክ ቶን ነው ተብሏል። በኢትዮጵያ ለእርዳታ የሚውል የስንዴ እህል ከዩክሬን ጭኖ የተነሳ የተባለ መርከብ ቱርክ ኢስታንቡል ወደብ ላይ መድረሱ በዋና ዋና ዓለም አቀፍ መገናኛ ብዙኃን እየተዘገበ 
ነው።በተባበሩት መንግሥታት የዓለም ምግብ ፕሮግራም አስተነባሪነት እየተጓጓዘ እንደሚገኝ የተገለፀው የእርዳታ ስንዴ መጠን 23 ሺህ ሜትሪክ ቶን ነው ተብሏል።ጠቅላይ ሚኒስትር ዐብይ አሕመድ "የአረንጓዴ አሻራ መርሃ ግብር" ማጠናቀቂያ ዝግጅት ላይ ትናንት ድሬዳዋ ከተማ ውስጥ
ባደረጉት ንግግር ኢትዮጵያ ስንዴ ገዝታ አስጭናለች በሚል እየተነገረ የሚገኝ ውሸት መኖሩን ገልፀው "ስንዴ ለውጭ ገበያ እናቀርባለን እያሉ ስንዴ ያስገባሉ ለማለት እንዲያመች የተደረገ ቀድሞ የማጥላላት ዘመቻ" ነው በማለት ኢትዮጵያ ላይ በስም ያልገለጧቸው አካላት የሚያሰራጩት 
የተሳሳተ መረጃ መሆኑን ገልፀዋል።ዶቼ ቬለ የዓለም ምግብ ፕሮግራም የኢትዮጵያ ቅርንጫፍ የሥራ ኃላፊዎች ለዚህ ጥያቄ ምላሽ እንዲሰጡ ደጋግሞ የሞክረ ቢሆንም ለጊዜው አልተሳካም።ሰሎሞን ሙጬ ከአዲስ አበባ ዝርዝሩን አዘጋጅቷል። ከዩክሬን ራሽያ ጦርነት ወዲህ ከፍተኛ እክል ገጥሞት 
የቆየው የምግብ እህል አቅርቦት በተለይም የስንዴ ምርት ግብይት መታጎል ውስጥ ከርሟል።በዚህ ሁሉ ሂደት በተለይ የምዕራቡ ሀገራት ራሺያ ዓለምን እያስራበች ነው በሚል ጠንካራ ወቀሳ ሰንዝረውባታል። ከዚህ መነሻ ሁለቱ የጦርነቱ ተፋላሚ ሀገራት በቱርክ ከዩክሬን ስንዴ እንዲወጣ እና ለሚያስፈልገው 
ሁሉ እንዲደርስ ባለፈው ወር ተነጋግረው እንደነበር ተዘግቧል።

ከዚህ በመንሳት በተባበሩት መንግሥታት የዓለም ምግብ ፕሮግራም አስተነባሪነት ከዩክሬን ወደብ ለእርዳታ የሚውል ስንዴ የሚያጓጉዝ መርከብ ወደ ኢትዮጵያ ለመድረስ ተነስቶ ቱርክ ኢስታንቡል ወደብ ላይ መድረሱ በዋና ዋና ዓለም አቀፍ መገናኛ ብዙኃን ተዘግቧል። የመርከቡን ለጉዞ ቀደም ብሎ የመዘጋጀት 
የተመለከተ ዘገባ የአሜሪካ የተራድኦ ድርጅት ዩ ኤስ ኤይድ የበላይ ኃላፊ በትዊተር የመገናኛ ዐውታራቸው አረጋግጠው ጽፈው ነበር። አሁን ወደ ኢትዮጵያ የእርዳታ ስንዴ ጭኖ እየተንቀሳቀሰ ነው የተባለው መርብ የጫነው ስንዴ መጠን 23 ሺህ ሜትሪክ ቶን ነው ተብሏል። የጭነት አጓጓዥ እና የንግድ መሆኑ 
የተነገረለት ይህ መርከብ የተነገረው ሁሉ ምን ያህል ተጨባጭ እና መቼ ወደ ኢትዮጵያ ይደርሳል የሚለው ጥያቄ እስካሁን ምላሽ አልተሰጠበትም። ጠቅላይ ሚኒስትር ዐቢይ አሕመድ ከአራት ዓመታት በፊት የተጀመረን "የአረንጋዴ አሻራ መርሃግብር" ማጠናቀቂያ አስመልክተው ድሬዳዋ ከተማ ውስጥ ባደረጉት 
ንግግር ይህንኑ የስንዴ ጉዳይ አብረው አንስተውታል። ኢትዮጵያ ስንዴ ገዝታ አስጭናለች የሚል እውነት ያልሆነ ያሉት ዜና መኖሩን ጠቅሰው ይህም "ቀድሞ የማጥላላት ዘመቻ አካል ነው" ብለዋል የተባበሩት መንግሥታት ከፍተኛ የእህል እርዳታ ያስፈልጋቸዋል ብሎ ካሰባቸው አምስት ሀገራት መካከል ኢትዮጵያ አንዷ 
መሆኗ ተነግሯል። ስንዴ ጫኝ መርከቡ ሩሲያ እና ዩክሬን በገቡበት ጦርነት ምክንያት ዓለም ላይ ተፈጥሯል በተባለው የምግብ እህል አቅርቦት መቀነስ ምክንያት እርዳታ ለሚሹት ሁሉ ለማቅረብ የዓለም ምግብ ፕሮግራም በልዩ ሁኔታ የተከራየው ነው ተብሏል። ጠቅላይ ሚኒስትር ዐቢይ አሕመድ የዓለም መገናኛ ብዙኃን 
ተቋማትም ሆነ የምዕራብ ሀገራት ከስንዴ ጋር በተገናኘ ፍላጎታቸው ሌላ መሆኑን ገልጸዋል። ይህ ስንዴ የጫነ መርከብ መቼ ኢትዮጵያ  ወደምትጠቀምባቸው ወደቦች ይደርሳል የሚለውን ለመጠየቅ ወደ የዓለም ምግብ ፕሮግራም የኢትዮጵያ ጽ/ ቤት የሥራ ኃላፊዎች ደጋግመን ስልክ ብንደውልም ለጊዜው ሊገኙ አልቻሉም።
የሩሲያና ዩክሬን ጦርነት ከተጀመረበት ጊዜ ጀምሮ ተፋላሚ ወገኖች፣ የተባበሩት መንግስታት እና ቱርክ ባደረጉት ስምምነት መሠረት ስንዴ ከዩክሬን ተጭኖ ወደ ተለያየ የዓለም ክፍል መጓጓዝ ጀምሯል። ቢያንስ ስምንት እህል የጫኑ መርከቦች ወደ አውሮፓ፣ መካከለኛው ምስራቅ እና እስያ ለዚሁ ዓላማ የጥቁር ባህርን በተሳካ 
ሁኔታ ማቋረጣቸውንም ዓለም አቀፍ መገናኛ ብዙኋን ዘግበዋል። "አረንጓዴ አሻራን ከጀመርነው በላይ አሳክተናል" ያሉት ጠቅላይ ሚኒስትር ዐቢይ አሕመድ ኢትዮጵያ ስንዴ ከራሷ ፍጆታ አልፎ "ለውጭ ገበያ ታቀርባለች" ሲሉ ተደምጠዋል።
ከዩክሬን ተጭኗል የተባለው የስንዴ እህል ለተቸገሩት ይደርሳል በሚል ዘገባ የወጣው የሩሲያ የውጭ ጉዳይ ሚኒስቴር ኢትዮጵያን ጨምሮ በሌሎች የአፍሪካ ሀገራት ጉብኝት አድርገው ከተመለሱ በኋላ ነው።
በሌላ በኩል በተባበሩት መንግሥታት የዓለም የምግብ ፕሮግራም (WFP)፣ የስደተኞች ኤጀንሲ (UNCCR) እና የኢትዮጵያ መንግሥት የስደተኞች እና ከስደት ተመላሾች አገልግሎት ሰሞኑን በጋራ ባወጡት መግለጫ ከ750,000 በላይ ለሚሆኑና ኢትዮጵያ ውስጥ ለተጠለሉ የጎረቤት ሀገራት ስደተኞች በሚቀጥሉት ስድስት ወራት ውስጥ የምግብ እህል ለማቅረብ የ73 ሚሊየን ዶላር የድጋፍ ጥሪ አቅርበው ነበር።

ሰሎሞን ሙጬ

ኂሩት መለሰ

አዜብ ታደሰ

DW

