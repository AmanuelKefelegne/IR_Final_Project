የአዋሽ 90.7 ኤፍኤም ሬድዮ ሥርጭት ተቋረጠ ፤ የድርጅቱ ቢሮም ታሽጓል !



የፌዴራል ቤቶች ኮርፖሬሽን አዋሽ ኤፍኤም ራዲዮ ጣቢያ የኮርፖሬሽኑ ቤቶች የሆኑ አራት የንግድ ቤቶችን ከ10 ወራት በላይ ወርሐዊ ኪራይ ከፍያ ሊከፍል ባለመቻሉ ህጋዊ እርምጃ እንደሚወስድ ካስታወቀ በኋላ ዛሬ የአዋሽ 90.7 ኤፍኤም ሬድዮ ሥርጭት መቋረጡንና ቤቱም መታሸጉ ተገልጿል።
ኮፕሬሽኑ፥ አዋሽ ኤፍኤም ራዲዮ ጣቢያ በንግድ ሕጉ መሰረት በ‘‘ንግድ ድርጅት ሽያጭ’’ ከኮርፖሬሽኑ የቀድሞው ተከራይ ከዛሚ ሬዳዮ ጣቢያ ‘‘መልካም ስም’’ በመግዛት ቀድሞ ዛሚ ራዲዮ ጣቢያ ሲጠቀምባቸው የነበሩ አምባሳደር ሕንጻ ላይ የሚገኙ የኮርፖሬሽኑ ቤቶች የሆኑ አራት የንግድ
ቤቶችን አዋሽ ኤፍኤም ራዲዮ ጣቢያ በሚል ስያሜ ሁለቱ ድርጅቶች የፈጸሙትን የ‘‘ንግድ ድርጅት ሽያጭ’’ ውል በውልና ማስረጃ አጽደቀው ለኮርፖሬሽኑ በማቅረብ ጣቢያው ወደ ሥራ መግባቱን አስታውሷል። በትላንትናው የፌዴራል ቤቶች ኮርፖሬሽን ባወጣው መግለጫ ”የራዲዮ ጣቢያውን በተመለከተ
በመመሪያው መሰረት ሕጋዊ አሰራሮችን ተከትሎ ሕግ የሚያስከብርም ይሆናል፡፡” ብሎ ነበር። በተጨማሪም ጣቢያው የብሮድካስት አዋጁን በጣሰ መንገድ ያለአግባብ የኮርፖሬሽናችንን መልካም ስም ለማጉደፍ እንቅስቃሴ ላይም ነበር ሲል ወቅሷል። ያልተገቡ እንቅስቃሴዎችን ኮርፖሬሽኑ በሕግ አግባብ ክስ በመመስረት 
እንዲታዩ ለማድረግ እንደሚገደድ አሳስቦ ነበር።

August 16, 2022 – Konjit Sitotaw


