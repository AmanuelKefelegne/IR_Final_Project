በጤናው ዘርፍ የሚስተዋሉ ችግሮችን በዘላቂነት ለመፍታት እና በ2015 የተሻለ አፈፃፀም ለማስመዝገብ ሁሉም አካላት በኃላፊነት መስራት እንዳለባቸው የጤና ሚኒስትር ዶክተር ሊያ ታደሰ አመላከቱ።
*****


በጤና ሚኒስቴር የ2015 በጀት ዓመት እቅድ ውይይት ላይ ተገኝተው ንግግር ያደረጉት ዶክተር ሊያ ታደሰ÷የቀጣይ በጀት ዓመት ሁሉም እቅዶች ሪፎርሙን ተከትሎ መታቀዳቸውን ተናግረዋል።

የመንግስት ክትትልና ድጋፍ በጤናው ዘርፍ መጨመሩ የተጠቆመ ሲሆን÷ በአዲሱ በጀት ዓመት መንግሥት ለጤናው ዘርፍ የበጀተው በጀት ከአምናው ጋር ሲነፃፀር ጨምሯል ነው የተባለው፡፡

ለጋሽ ድርጅቶች የሚያደርጉት ድጋፍ መቀነሱን ያስታወሱት ዶክተር ሊያ÷ የ2015 በጀት ዓመት በጀትን ችግር ፈቺ በሆኑ ጉዳዮች ላይ ማዋል እንደሚገባ ጠቁመዋል።

በአርባምንጭ ከተማ የ2015 የበጀት ዓመት የሚኒስቴር መስሪያ ቤቱ እቅድ ላይ ውይይት እየተካሄደ መሆኑን ከሚኒስቴሩ የተገኘው መረጃ ያመላክታል፡፡