ወልቂጤ ከተማ ትናንት የጀመረዉ ቤት ውስጥ የመቀመጥ እና የሥራ ማቆም አድማ ዛሬም ቀጠለ

በደቡብ ክልል ጉራጌ ዞን በወልቂጤ ከተማ ትናንት የጀመረዉ ቤት ውስጥ የመቀመጥ እና የሥራ ማቆም አድማ ዛሬም የቀጠለ መሆኑን ኢትዮ ኤፍ ኤም ከከተማዋ ነዋሪዎች አረጋግጧል። በከተማዋ የመንግሥት ተቋማት፣ የግል መደብሮችና የትራንስፖርት እንቅስቃሴ አይስተዋልም ብለዉናል ነዋሪዎቹ፡፡
በቃንጤ፣ በእምድብር፣ በአገና፣ በዕዣ፣ በእነሞር፣ በጉመር እና በሌሎችም ወረዳዎች የስራ ማቆም አድማ መመታቱን በስልክ የአካባቢውን አሁናዊ ሁኔታ የነገሩን ምንጮች ጠቁመዋል፡፡ በዞኑ የህዝብ አገልግሎት መስጫ ተቋማት አገልግሎት እየሰጡ አይደለም ተብሏል፡፡
በዞኑ የተፈጠረውን ሁኔታ ለማረጋጋጥ የዞኑ አመራሮች በስልክ ለማነጋገር በተደጋጋሚ ያደረግነዉ ሙከራ አልተሳካም፡፡ በጉራጌ ዞን የስራ ማቆም አድማ መምታት የተጀመረዉ ከአጎራባች ዞኖች ጋር በአዲስ ክልል ስር እንዲደራጅ መንግሥት ያቀረበውን የውሳኔ ሃሳብ በመቃወም እንደሆነ ታውቋል።


August 10, 2022 – Konjit Sitotaw 
https://mereja.com/amharic/v2/743984