ተመድ በኢትዮጵያ አስቸኳይ ድጋፍ ካላገኘሁ 750 ሺህ ስደተኞች ‘የሚበሉት አይኖራቸውም’ አለ

የተባበሩት መንግሥታት ድርጅት እና የኢትዮጵያ መንግሥት ኤጀንሲ አስቸኳይ ድጋፍ ካልተገኘ ከ750 ሺህ በላይ ስደተኞች የሚበሉት አይኖራቸውም አሉ። የመንግሥታቱ ድርጅት የዓለም ምግብ ፕሮግራም እና የስደተኞች እና የስደት ተመላሾች አገልግሎት 
በጋራ ባወጡት መግለጫ፣ አስቸኳይ የገንዘብ ድጋፍ የማይገኝ ከሆነ ከመስከረም 2015 ዓ.ም. በኋላ በአገሪቱ ተጠልለው የሚገኙ ስደተኞች የሚበሉት አይኖራቸውም ብለዋል። ተቋማቱ ሊያጋጥም የሚችለው ቀውስ ስደተኞችን ለምግብ እጥረት እና በሽታ 
መቋቋም አቅማቸውን እንዲያጡ ያደርጋል ሲሉ ስጋታቸውን ገልጸዋል። “በአስቸኳይ የገንዘብ ድጋፍ ካላገኘን በሳምንታት ውስጥ 750 ሺህ ሰዎች የሚበሉትን ያጣሉ” ሲሉ የዓለም ምግብ ፕሮግራም የኢትዮጵያ ተወካይ እና ዳይሬክተር ክላውድ ጂቢዳር ተናግረዋል።

August 10, 2022 – BBC Amharic
https://www.bbc.com/amharic/articles/c3gw182vy5ro