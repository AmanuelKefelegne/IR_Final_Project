ቻይና ለወታደራዊ ልምምድ ስትዘጋጅ የታይዋን ጦር በተጠንቀቅ እንዲቆም ታዘዘ

የአሜሪካ የሕዝብ ተወካዮች ምክር ቤት አፈ ጉባኤ ናንሲ ፔሎሲ ወደ ታይዋን ማቅናታቸውን ተከትሎ ቻይና ወታደራዊ ልምምድ ልታካሂድ ነው። ፔሎሲ ወደ ታይዋን ቢያቀኑ መዘዙ ከባድ ነው ስትል የቆየችው ቤጂንግ በራስ ገዝ ደሴቷ ዙሪያ ለሶስት ቀናት ወታደራዊ ልምምድ ታደርጋለች ተብሏል።
ለዚህም ምላሽ ታይዋን ጦሯ በተጠንቀቅ እንዲቆም አዛለች። ፔሎሲ ከታይዋን ፕሬዝዳንት ታዒ ኢን-ዌንግ ጋር ከመገናኘታቸው በፊት የአገሪቱ ካቢኔ የአገሪቱ ጦር በተጠንቀቅ እንዲቆም አዟል። ቀደም ሲል የቻይና ባለሥልጣናት ፔሎሲ ታይዋንን ቢጎበኙ ወታደራዊ እርምጃ ለመውሰድ እንገደዳለን ሲሉ ጥብቅ 
ማስጠንቀቂያ ሲሰጡ ነበር። ታይዋን ራሷን እንደ ሉዓላዊ ግዛት ብትቆጥርም ቻይና ግን እንደ ተገንጣይ ግዛቷ ነው የምትመለከታት። ቻይና አስፈላጊ ከሆነም በኃይል ታይዋንን መልሳ የግዛቷ አካል ከማድረግ ወደ ኋላ እንደማትል ከዚህ ቀደም ገልጻለች። ስለዚህም ቻይና እንደ አንድ የራሷ ግዛት አድርጋ የምታየት 
ታይዋን ከዋሽንግተን ዲሲ ጋር ዲፕሎማሲያዊ ግነኙነት ማጠናከሯ እረፍት ነስቷታል።

August 3, 2022 – BBC Amharic
https://www.bbc.com/amharic/articles/cw4w0p3wzw3o