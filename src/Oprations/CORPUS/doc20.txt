ዋትስአፕ አዲስ የግላዊ መረጃ መጠበቂያ ገጽታዎችን ይፋ አደረገ 

የተለያዩ የማኅበራዊ ትስስር መድረኮች ባለቤት የሆነው ሜታ በመልዕክት መለዋወጫ መተግበሪያው ዋትስአፕ አዲስ የተጠቃሚዎች ግላዊ መረጃ መጠበቂያ ዘዴን ይፋ አደረገ። በዚህም ተጠቃሚዎች በቡድን ከሚደረጉ ምልልስሶች ምንም ሳያስታውቁ መውጣት፣ 
በበይነ መረብ ላይ የሚታዩ መረጃዎቻቸውን መቆጣጠርና አንድ ጊዜ በሚታዩ መልዕክቶች ላይ ያሉ ምስሎችን መገደብ ይችላሉ። የግዙፉ የቴክኖሎጂ ተቋም ሜታ ኩባንያ ዋና ሥራ አስፋጻሚ ማርክ ዛከርበርግ እንዳለው ይህ አዲስ ገጽታ የዋትስአፕ መልዕክት 
መለዋወጫ መተግበሪያ “ፊት ለፊት የመነጋገርን ያህል ግላዊነቱ የተጠበቀ እንዲሆን ያስችላል።” እነዚህ የዋትስአፕ አዲስ ገጽታዎች የሚካሄዱ የማስተዋወቂያ ዘመቻዎችን ተከትሎ ከዩናይትድ ኪንግደም ጀምሮ ከቀጣዩ መስከረም ወር ጀምሮ ተግባራዊ ይደረጋሉ።
በዓለም ዙሪያ ታዋቂ የሆነው ዋትስአፕ የመልዕክት መለዋወጫ መድረክ በአሁኑ ጊዜ ለቡድን አገልግሎት በሚጠቀሙት ዘንድ አንድ አባል ከቡድኑ ሲወጣ ወይም እንዲወጣ ሲደረግ ሁሉም አባላት እንዲያውቁ ያደርጋል።
  
August 9, 2022 – BBC Amharic
https://www.bbc.com/amharic/articles/cgx0zp412w2o