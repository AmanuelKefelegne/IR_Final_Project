የኢትዮጵያ ውሃ ጉዳዮች መማክርት አስተያየት በዓባይ ግድብ

የመማክርቱ ፕሬዚዳንት ዶክተር አክሎግ ቢራራ በተለይ ለዶይቸ ቨለ እንደገለጹት፣የአውሮፖ ህብረትና የሱማሊያ መንግስት በዓባይ ውሃ አጠቃቀም ላይ አሳሪ ስምምነት ይኑር የሚለውን የግብጽ አቋም እንደሚደግፉ በቅርቡ መግለጻቸው በፍጹም ተቀባይነት ሊኖረው የማይችል ነው። 
የመማክርቱ መስራችና የቀድሞ የኢትዮጵያ መንግስት የኘላንና ልማት ሚኒስትር አቶ መርስዔ እጅጉ በበኩላቸው፣የዓባይ ወንዝ አጠቃቀምና አጠባበቅ በተመለከተ የዓለም ታላላቅ ወንዞች ጋር ተመሣሣይነት ባለው ሁኔታ መራመድ እንዳለበት አመልክተዋል። የኢትዮጵያ የታላቁ ኅዳሴ 
ግድብ ሦስተኛ ዙር ሙሌት መካሄዱ እየተነገረ ነው፤በኢትዮጵያ መንግስት በኩል ስለጉዳዩ እስካሁን በይፋ የተባለ ነገር ባይኖርም። ይህን ተከትሎ ግብጽ፣በውጭ ጉዳይ ሚኒስትሯ ሳሜህ ሹክሪ በኩል ለመንግስታቱ ድርጅት የፀጥታው ምክር ቤት አቤቱታ ማስገባቷ ተዘግቧል። በታላቁ 
የኅዳሴ ግድብ ምክንያት፣ከኢትዮጵያ ጋር የምትወዛገበው ግብፅ፣ከተለያዩ ዓለም አቀፍ ተቋማት ድጋፍ ለማሰባሰብ ጥረት ስታደርግ ሰንብታለች። ካይሮ፣በውኃ አጠቃቀሙ ላይ ሕጋዊ እና አሳሪ ሥምምነት ከኢትዮጵያ ጋር እንዲደረስ ትሻለች። የግብፅ ኘሬዚዳንት አብዱልፈታ አልሲሲና የሱማሊያው 
አቻቸው ሐሰን ሼህ መሐመድ ካይሮ ውስጥ በጠሩት ጋዜጣዊ መግለጫ ላይ፣ሳይውል ሳያድር በግድቡ አሞላልና አጠቃቀም የአስገዳጅ ሥምምነት አስፈላጊነትን አስምረውበት አልፈዋል፤ሱማሊያ ግን የተባለውን ታስተባብላለች።

August 5, 2022 – DW Amharic
https://mereja.com/amharic/v2/742500