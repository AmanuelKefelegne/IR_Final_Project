የአንቶኒ ብሊንከን የአፍሪቃ ጉዞ አንድምታው


የዩናይትድስ ስቴትስ ውጭ ጉዳይ ሚንስትር አንቶኒ ብሊንከን በሦስት የአፍሪቃ ሃገራት ያደረጉትን ጉዞ ባሳለፍነው ማክሰኞ ሩዋንዳ ላይ ሲያጠናቅቁ ለአካባቢው ሃገራት ማስጠንቀቂያ ብጤም አስተላልፈዋል። በተለይ በኮንጎ ዴሞክራሴያዊ ሬፐብሊክ ምሥራቅ ክፍል የቀጠለው ሰብአዊ 
ቀውስን ኮንጎም ኾነች ጎረቤቷ ሩዋንዳ አስቸኳይ መፍትኄ እንዲያበጁ አሳስበዋል። አንቶኒ ብሊንከን ይህንኑ ማክሰኞ እለት ከኮንጎ ዴሞክራሴያዊ ሬፐብሊክ ርእሰ ብሔር ክሪስቶፍ ሉቱንዱላ እና የቀድሞው የሀገሪቱ ፕሬዚደንት ፌሊክስ ሺሴኬዲ ጋር በግንባር በተነጋገሩበት ወቅት 
አንስተው አስጠንቅቀዋል። ከዐሥር ዓመት በፊት ምሥራቃዊ ኮንጎ የጎማ አውራጃን በመቆጣጠር ሥጋት ፈጥሮ የነበረው M23የተሰኘው የታጣቂ ቡድንን መርዳታችሁን አቁሙም ብለዋል። የኮንጎ ዴሞክራሴያዊ ሪፐብሊክ ቋፍ የደረሰ የፀጥታ ኹኔታን በማጣቀስም ለአካባቢው ሃገራት ጥሪ አስተላልፈዋል።
አንዳንድ ተንታኞች የአሜሪካው ውጭ ጉዳይ ሚንሥትር የምሥራቅ ኮንጎ ጉዳይ ያሳሰባቸው ቢመስልም የምር ያስጨነቃቸው ግን የሩስያ ውጭ ጉዳይ ሚንሥትር ሠርጌ ላብሮቭ በቅርቡ የአፍሪቃ ሃገራትን መጎብኘታቸው ነው ብለዋል። የሩስያው ውጭ ጉዳይ ሚንሥትር ኢትዮጵያን፤ ግብጽን፤ ኡጋንዳን እና 
የኮንጎ ዴሞክራሲያዊ ሪፐብሊክን ከጎበኙ በኋላ አፍታም ሳይቆይ ነበር የአሜሪካው አቻቸው ወደ አፍሪቃ ያቀኑት። ባሳለፍነው እሁድ ደቡብ አፍሪቃን የጎበኙት አንቶኑ ብሊንከን የኮንጎ ዴሞክራሲያዊ ሪፐብሊክ ደርሰው በሩዋንዳ ነበር ጉብኝታቸውን ያጠናቀቁት።



 – DW Amharic
https://www.dw.com/am/a-62795198?maca=amh-standard_feed-amh-11646-xml