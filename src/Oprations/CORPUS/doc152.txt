በሰሜን ተራሮች ፓርክ የተነሳውን እሳት ለማጥፋት እስራኤላውያን ባለሙያዎች ኢትዮጵያ ገቡ
 
 
በሰሜን ተራሮች ብሄራዊ ፓርክ ላይ የተቀሰቀሰውን ሰደድ እሳት የማጥፋት ስራን የሚያግዝ የእስራኤል የባለሙያዎች ቡድን ዛሬ ኢትዮጵያ ገብቷል። ከደቂቃዎች በፊት በደረሰኝ መረጃ መሰረት ቡድኑ አሁን ጎንደር ገብቷል። በኢትዮጵያ የእስራኤል ምክትል አምባሳደር ኦር ዳንኤሊ እንደተናገሩት እስራኤል የኢትዮጵያ መንግስት ባቀረበው ጥያቄ መሰረት ነው የባለሙያዎች ቡድኑን የላከቸው። የእሳት አደጋውን ለመቆጣጠር ባለፈው አርብ ጠቅላይ ሚኒስትር ዶክተር አብይ አህመድ ከእስራኤል አቻቸቸው ብኒያሚን ንታኒያ ጋር በእስራኤል ድጋፍ ዙሪያ በስልክ መወያየታቸውንም ነው ያለከቱት።
10 አባላት ያሉት ይህ የባለሙያዎች ቡድን ከእስራኤል የእሳት አደጋ ብርጌድ የተውጣጣ ሲሆን፥ በሰደድ እሳት ከፍተኛ እውቀት እና ሙያ ያላቸው ባለሙያዎች መሆናቸውን ምክትል አምባሳደሩ አስታውቀዋል። ቡድኑ ወደ ደባርቅ ያመራ ያመራ ሲሆን፥ የሰደድ እሳቱ ወዳለበት ሰፍራ በማቅናት እሳቱን የመቆጣጠር ጥረትን ያግዛሉ ብለዋል።

አዲስ አበባ ፣ ነሐሴ 16 ፣ 2010 (ኤፍ ቢ ሲ) ኢትዮ ቴሌኮም በስልክ አገልግሎት የታሪፍ ቅናሽ ማድረጉን አስታወቀ።
ኢትዮ ቴሌኮም ዛሬ በሰጠው መግለጫ፥ ተቋሙ በስልክ አገልግሎት ላይ የታሪፍ ቅናሽ ማድረጉን አስታውቋል።
በዚህ መሰረት የስልክ ኢንተርኔት አገልግሎት ላይ የ43 በመቶ፣ የስልክ ድምፅ ላይ የ40 ከመቶ እንዲሁም አጭር የሞባይል የፅሁፍ መልዕክት ላይ የ43 በመቶ ቅናሽ ማድረጉን ገልጿል።
የታሪፍ ቅናሹ ከዛሬ ጀምሮ ተግባራዊ የሚደረግ መሆኑንም ነው የገለጸው።
የታሪፍ ቅናሹን ተከትሎም በደቂቃ 83 ሳንቲም የነበረው የሞባይል ስልክ ጥሪ አገልግሎት ወደ 50 ሳንቲም ዝቅ እንዲል ተደርጓል።
ከዚህ ባለፈም ቀደም ሲል በሜጋ ባይት 35 ሳንቲም የነበረው የሞባይል ኢንተርኔት አገልግሎት 43 በመቶ ቅናሽ ተደርጎበት በሜጋ ባይት ወደ 23 ሳንቲም ዝቅ ብሏል።
በአጠቃላይ በሞባይል ኢንተርኔት ፓኬጆች ላይ ደግሞ ከ33 እስከ 44 በመቶ ቅናሽ ተደርጓል።
በሞባይል እና መደበኛ ብሮድባንድ ኢንተርኔት አገልግሎት ላይም እስከ 54 በመቶ ቅናሽ መደረጉም ተገልጿል።
የብሮድባንድ ሲም ካርድ ሽያጭ ለጊዜው የተቋረጠ ሲሆን፥ በቀጣይ መስፈርቱን ከሚያሟሉ ባንኮች፣ ሆቴሎች እና ሱፐርማርኬቶች ጋር አጋርነት በመፍጠር የብሮድባንድ ሲም ካርድ ሽያጭ እንዲያከናወን ይደረጋልም ነው ያለው።
