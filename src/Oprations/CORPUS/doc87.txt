ፕሬዚዳንት ዘለንስኪ በዩክሬን ኒውክሌር ጣቢያ የሚገኙ የሩሲያ ወታደሮችን አስጠነቀቁ

የዩክሬን ፕሬዚዳንት በሩሲያ ይዞታ በሚገኘው የዛፖሪዝህዚያ የኒውክሌር ጣቢያ ላይ የሚተኩሱ የሩስያ ወታደሮች በጸጥታ አካላት ጥቃት እንደሚደርስባቸው አስጠነቀቁ። ፕሬዚዳንት ቮሎድሚር ዘለንስኪ በትላንትና ምሽት ንግግራቸው በኒውክሌር ጣቢያው ላይ 
ሆኖ ወይም ወደ ጣቢያው የሚተኩስ የዩክሬን “ልዩ ኢላማ” ይሆናሉ ብለዋል። በተጨማሪም ሩሲያ የኒውክሌር ጣቢያውን ወደ ጦር ሰፈር በመቀየር “ለኒውክሌር ማስፈራሪያነት” እየተጠቀመች ነው ሲሉም ከሰዋል። ሩሲያ በመጋቢት ወር ከፍተኛ ፍልሚያ አድርጋ 
ጣቢያውን መቆጣጠሯ ይታወሳል። ጣቢያው በአውሮፓ ውስጥ ትልቁ የኒውክሌር ኃይል ማመንጫ ሲሆን በደቡባዊ ዩክሬን ኒኮፖል ከተማ ውስጥ ስትራቴጂካዊ የሚባል ቦታ ላይ ይገኛል። ጣቢያው በሩሲያ ይዞታ ስር ቢሆንም የዩክሬን ቴክኒሻኖች አሁንም በስራ ላይ ናቸው።



 – BBC Amharic
https://www.bbc.com/amharic/articles/cw41dgpwj2no