ልዑል ቻርልስ ከኦሳማ ቢን ላደን ቤተሰብ 1 ሚሊዮን ፓውንድ መቀበላቸው ተገለጸ

የዌልሱ ልዑል ቻርልስ ከኦሳማ ቢን ላደን ቤተሰብ 1 ሚሊዮን ፓውንድ ተቀብለው እንደነበር ሰንደይ ታይምስ ጋዜጣ ዘገበ። ልዑል ቻርልስ ኦሳማ ቢን ላደን ከተገደለ ከሁለት ዓመታት በኋላ እአአ 2013 ላይ ከሁለት የቢን ላደን ወንድሞች ገንዘቡን መቀበላቸው ተገልጿል።
ልዑሉ ገንዘቡን የተቀበሉት በበላይነት ለሚመሩት ‘ዘ ፕሪንስ ኦፍ ዌልስስ ቻሪተብል ፈንድ’ ተብሎ ለሚጠራው በጎ አድራጊ ተቋም መሆኑም ተነግሯል። የልዑሉ ይፋዊ መኖሪያ ቤት ክላረንስ ሐውስ ልዑሉ ገንዘቡን ከመቀበላቸው በፊት የበጎ አድራጎት ተቋሙ ጉዳዩን በጥልቅ 
መርምሯል ያለ ሲሆን፤ ለጉዳዩ ሌላ ገጽታ መስጠት ትክክል አይደለም ሲል ለቢቢሲ ምላሽ ሰጥቷል። ቢን ላደን እአአ ከ1994 በኋላ ከቤተሰቡ ጋር የነበረው ግንኙነት የተቋረጠ ሲሆን፤ ገንዘቡን ለልዑሉ ሰጥተዋል የተባሉት ወንድሞች ከቢን ላደን እንቅስቃሴዎች ጋር ግንኙነት 
ላቸው ስለመሆናቸው ግልጽ አይደለም። ልዑል ቻርልስ ከንግሥት ኤልዛቤጥ ሁለተኛ በኋላ ንግሥናውን ይቀበላሉ።

August 1, 2022 – BBC Amharic
https://www.bbc.com/amharic/articles/crgez784133o