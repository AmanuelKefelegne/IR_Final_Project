‹‹ችግሮች በውይይት የሚፈቱ ስለሆኑ እኛ አድማ አናበረታታም›› ዮሐንስ በንቲ (ዶ/ር)፣ የኢትዮጵያ መምህራን ማኅበር ፕሬዚዳንት

ከ2001 ዓ.ም. አንስቶ ለሦስት ጊዜያት ተመርጠው የኢትዮጵያ መምህራን ማኅበርን በፕሬዚዳንትነት እየመሩ ነው፡፡ ለበርካታ ዓመታት በዘለቀው አመራርነታቸው ማኅበሩን ለረዥም ጊዜ የመሩ ፕሬዚዳንት አድርጓቸዋል፡፡ የማኅበሩ ፕሬዚዳንት ዮሐንስ 
በንቲ (ዶ/ር) በ1984 ዓ.ም. ከአዲስ አበባ ዩኒቨርሲቲ በኬሚስትሪ የመጀመርያ ዲግሪያቸውን ካገኙ በኋላ የመምህርነት ሙያን ተቀላቅለዋል፡፡ በምዕራብ ወለጋ ዞን በሁለተኛ ደረጃ ትምህርት ቤት ማስተማር የጀመሩት ዮሐንስ (ዶ/ር)፣ ከተቀጠሩበት 
ጊዜ አንስቶ የመምህራን ማኅበር አባል እንደነበሩ ይናገራሉ፡፡ ፕሬዚዳንቱ ሁለተኛና ሦስተኛ ዲግሪያቸውንም የተቀበሉት ከአዲስ አበባ ዩኒቨርሲቲ ነው፡፡ 1997 ዓ.ም. በትምህርት ዕቅድና አስተዳደር ሁለተኛ ዲግሪ፣ በ2011 ዓ.ም. ደግሞ ሦስተኛ ዲግሪያቸውን 
በትምህርት ፖሊሲና አመራርነት ይዘዋል፡፡ ከዚህም ባሻገር ከአንድ ከግል የትምህርት ተቋም በመጀመርያ ዲግሪ በሕግ አጥንተዋል፡፡ ዮሐንስ (ዶ/ር) የሚመሩት ማኅበር በመላው ኢትዮጵያ በሁሉም ደረጃ ያሉ 700 ሺሕ መምህራንን በአባልነት የያዘ ሲሆን፣ ከእነዚህ 
ውስጥ 40 ሺሕ ያህሉ የዩኒቨርሲቲ መምህራን ናቸው ይላሉ፡፡ ካለፉት ጥቂት ወራት ወዲህ የዩኒቨርሲቲ መምህራን ከደመወዝ ጭማሪና ከሌሎች ተያያዥ ጉዳዮች ጋር በተያያዘ ቅሬታቸውን ሲያሰሙ ከርመዋል፡፡ ከመንግሥት በኩል ያገኙት ምላሽ የማያረካ ሲሆንባቸው፣ 
እስከ አድማ መምታት የሚደርስ ዕርምጃ እንደሚወስዱ በማኅበሮቻቸው በኩል ለተለያዩ የመንግሥት መሥሪያ ቤቶች ባስገቡት ደብዳቤ አሳውቀዋል፡፡ የየዩኒቨርሲቲ መምህራን የየራሳቸው ማኅበራት ያሏቸው ሲሆን፣ የኢትዮጵያ ዩኒቨርሲቲዎች መምህራን ማኅበር ሁሉንም የዩኒቨርሲቲ 
መምህራን ማኅበራት ያቅፋል፡፡ የኢትዮጵያ መምህራን ማኅበር ደግሞ የኢትዮጵያ ዩኒቨርሲቲዎች መምህራን ማኅበርን ጨምሮ ለሁሉም የመምህራን ማኅበራት እናት ነው፡፡ ሳሙኤል ቦጋለ ከእናት ማኅበሩ ፕሬዚዳንት ዮሐንስ (ዶ/ር) ጋር ስለሰሞነኛው የዩኒቨርሲቲ መምህራን ጥያቄና 
ተያያዥ ጉዳዮች ያደረገው ቆይታ እንደሚከተለው ቀርቧል፡፡


– EthiopianReporter.com 
https://mereja.com/amharic/v2/745253