ወደ አገር የሚገቡ የተወሰኑ ምርቶች ላይ አነስተኛ ቀረጥ እንዲጣል ወሰነ

የኢትዮጵያ ሚኒስትሮች ም/ ቤት ዛሬ ባካሄደው 10ኛው መደበኛው ጉባኤ ወደ አገር የሚገቡ የተወሰኑ ምርቶች ላይ አነስተኛ ቀረጥ እንዲጣል ወሰነ። የሚገኘው ገቢ የማህበራዊ አገልግሎት መስጫ ተቋማትን ለማስፋፋት እና የህብረተሰቡን ተጠቃሚነት ለማሳደግ ይረዳል ተብሏል።
ከዚህም በተጨማሪ ም/ ቤቱ በተለያዩ ጉዳዩች ላይ ተወያይቶ ውሳኔ ማስተላለፉን የጠቅላይ ሚኒስቴር ፅህፈት ቤት በፌስ ቡክ ገፁ ባወጣው መግለጫ አስታውቋል ። አነስተኛ ቀረጡ በየትኞቹ ምርቶች ላይ እንደሚጣል ግን በመግለጫው አልተጠቀሰም።በካፒታል እጥረት ምክንያት የስራ 
እንቅስቃሴያቸው የተዳከሙ ድርጅቶች ተጨማሪ ካፒታል ለማሰባሰብ ከሚሸጡት አዲስ አክሲዮን የሚገኝ ገቢን ከግብር ነጻ እንዲሆንም ምክር ቤቱ ወስኗል። የነዳጅና ኢነርጂ ጉዳዮችን የሚመራ ተቋም ባለስልጣኑ ሴክተሩን በብቃት መምራት የሚያስችል ስልጣንና ተግባር እንዲኖረው እንዲሁም 
ደንብ ተዘጋጅቶ በነጋሪት ጋዜጣ ታትሞ ከወጣበት ቀን ጀምሮ በሥራ ላይ እንዲውል ወስኗል፡፡ምክር ቤቱ ዛሬ ባደረገው ጉባኤ 3 አዋጆች በነጋሪት ጋዜጣ ታትመው በስራ ላይ እንዲውል ውሳኔ ሲሰጥ የተቀሩ 3 አዋጆችን ወደ ህዝብ ተካዮች ምክር ቤት መርቷል። የክፍያ ስርዓትን ማዘመን የሚያስችል
የማሻሻያ አዋጅ፣ የተፈቀዱ ብድሮች ማጽደቂያ ረቂቅ አዋጆች እና የመንግስትና የግል አጋርነት አዋጅን ለማሻሻል በቀረበው ረቂቅ አዋጅ ላይ ተወያይተው ግብዓቶች ከጨመሩ በኃላ ይጸድቁ ዘንድ ወደ ህዝብ ተካዮች ምክር ቤት መምራታቸውን መግለጫው አስታውቋል።



August 7, 2022 – Konjit Sitotaw
https://mereja.com/amharic/v2/742856