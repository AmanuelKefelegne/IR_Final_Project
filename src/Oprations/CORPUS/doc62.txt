ዊሊያም ሩቶ ምርጫ ኬንያ 2022ን አሸንፈዋል፤ ቀጥሎስ?

መቼም ያ የደም መፋሰስ ዳግም እንዲመለስ የሚሻ አይኖርም ። ዉጤቱ ምንም ይሁን ምን በሰላም ማለቁ ለኬንያውያን ብቻ ሳይሆን ለተቀሩት አፍሪቃውያን መልካም ዜና ነው። ። ሁለቱን ጉምቱ ፖለቲከኞች አንገት ለአንገት ያተናነቀው ምርጫ ኬኒያ 
2022 በዶሮ ነጋዴው እና ምክትል ፕሬዚደንት ዊሊያም ሩቶ አሸናፊነት ተጠናቋል። መቼም ያ የደም መፋሰስ ዳግም እንዲመለስ የሚሻ አይኖርም ። ዉጤቱ ምንም ይሁን ምን በሰላም ማለቁ ለኬንያውያን ብቻ ሳይሆን ለተቀሩት አፍሪቃውያን መልካም ዜና ነው ። 
ሁለቱን ጉምቱ ፖለቲከኞች አንገት ለአንገት ያተናነቀው ምርጫ ኬኒያ 2022 በዶሮ ነጋዴው እና ምክትል ፕሬዚደንት ዊሊያም ሩቶ አሸናፊነት ተጠናቋል። ። ሂደቱ ዘገምተኛ ነበር። በእርግጥ አሸናፊው ማን ይሆን? አስብሏል ። ሽንፈት አይደንቄው እና የቀድሞው ጠቅላይ 
ሚንስትር አንጋፋው ፖለቲከኛ ራይላ ኦዲንጋ ለአምስተኛ ጊዜ ሽንፈት ተከናንበዋል ። ኬንያ ለሁለት የሥልጣን ዘመን በፕሬዚደንትነት ያገለገሏትን ኡሁሩ ኬንያታን በይፋ አሰናብታ ምክት ፕሬዚዳንቷን አዲሱ  ፕሬዚደንት አድርጋ ለመቀበል ከጫፍ ደርሳለች። ባለፈው ማክሰኞ በተካሄደው 
የሕዝብ እንደራሴዎች እና የፕሬዚደታዊ ምርጫ ከአራቱ ዕጩ ፕሬዚደንቶች ሁለቱን ዋነኛ ፖለቲከኞች አስቀርቶ አሸናፊው አስቀድሞ ሳይታወቅ እስከ ዛሬ ዘልቋል።  ያም ሆኖ ግን የዕጩዎቹ ደጋፊዎች በማህበራዊ መገናኛ ዘዴዎች እያሰራጩ የሚገኙት መረጃዎች ምናልባት የ2017ቱን ሁከት 
እና ብጥብጥ ዳግም እንዳይጋብዝ አስግቷል። የመንግስታዊ መገናኛ ብዙኃንም ዜጎች ከዚህ ድርጊታቸው እንዲታቀቡ ብርቱ መልዕክቶችን እያስተላለፉ ነው። ኬንያ በአፍሪቃ ቀንድ ብቻ ሳይሆን በመላው አፍሪቃ የተሻለ የምርጫ ስረዓት ፣የተረጋጋ ኤኮኖሚ እና አንጻራዊ ሰላም ካላቸው ሃገራት 
ተጠቃሽ ናት። ምንም እንኳ በጎረቤት ሶማሊያ የሚንቀሳቀሰው አልሸባብ ላለፉት አስር ዓመታት እና ከዚያ በላይ የጸጥታ እና ደህንነት ስጋቷ እንደሆነ ዛሬን መዝለቁ፤ በዚያው ልክ የሽብር ቡድኑ ያሳደረው ስጋት የቱሪዝም ገቢዋን አዳክሞ በምጣኔ ሃብቷ ዕድገት ላይ እንቅፋት መፍጠሩ ባያጠያይቅም። 

ኬንያ እንደ ጎረቤቶቿ ሁሉ የተፈጥሮ ጭካኔ በትር ቀማሽ መሆኗ በራሱ ያሳደረው ተጽዕኖም እንዲሁ በቀላሉ የሚታይ አይደለም። በሀገሪቱ የአየር ንብረት መዛባት ያስከተለው የተከታታይ ዓመታት ድርቅ እና ጎርፍ ፤ አለፍ ሲልም በተደጋጋሚ በሯን የሚያንኳኳው የአንበጣ መንጋ ወረርሽኝ ዓመታዊ የሰብል ምርቱን አዳክሞ ከአራት ሚሊዮን በላይ ዜጎቿን እርዳታ ጠባቂ አድርጎባታል።
ይህ ብቻ አይደለም በጎርጎርሳውያኑ 2017 የተደረገውን ፕሬዚዳንታዊ ምርጫ ኬንያውያን መቼም ሊረሱት አይችሉም። የጎሳ ፖለቲካ ባጠላበት የወቅቱ ምርጫ የአሁኑ ዕጩ ፕሬዚደንት ራይላ ኦዲንጋ ውጤቱን አልቀበልም ማለታቸውን ተከትሎ በተነሳ የሁለት ጊዜያት ሁከት ኬንያውያን እርስ በእርሳቸው  እንዲሁም ከፖሊስ ጋር በተፈጠረ ግጭት ከ1200 በላይ  ሰዎች ተገድለዋል፤ ሌሎች በርካቶች ደግሞ ጉዳት ደርሶባቸዋል። የንብረት ውድመቱም በቀላሉ የሚገመት አልነበረም። ይህ ለኬንያውያን ጥቁር ጠባሳቸው ነው።
ሰውዬው ዛሬም ድረስ ዘልቀው ነበር ። መወዳደርም መሸነፍም አይሰለቻቸውም ። ብርቱ የስልጣን ጥማት እንዳለባቸው ያለመታከት እና ተስፋ ባለመቁረጥ ለአምስተኛ ጊዜ መወዳደራቸው አሳብቆባቸዋል። ሽንፈት ቁርሳቸው ፣ ሽንፈት ምሳቸው ፤ ሽንፈት እራታቸው የሆነላቸው አይታክቴው ራይላ ኦዲንጋ ።
የቀድሞው ጠቅላይ ምኒስትር ራይላ ኦዲንጋ በሥልጣን ላይ የሚገኘው ጁብሊ ፓርቲ እና ኦሬንጅ ዴሞክራቲክ ፓርቲ በጋራ የፈጠሩትን አዚሚዮ ላ ሞጃ የተባለ ጥምረት ይመራሉ። ኦዲንጋ የኬንያ ምክር ቤት አባል የነበሩ ሲሆን ያለፉትን ሶስት ዓመታት የአፍሪካ ኅብረት የመሠረተ ልማት ልዩ ልዑክ ሆነው ሲያገለግሉ ነበር።
ኦዲንጋ የምርጫ ማኒፌስቷቸው የኬንያን ኤኮኖሚ መለወጥ ነው። አባታቸው ጃራሞንጊ ኦጊንጋ ኦጊንጋ የመጀመሪያው የኬንያ ምክትል ፕሬዝዳንት ነበሩ። የ77 ዓመቱ ፖለቲከኛ ለኬንያ ፕሬዝዳንትነት ሲወዳደሩ የአሁኑ 5ኛቸው ነበር። ኦዲንጋ ቢመረጡ የህግ ባለሞያዋ  ማርታ ዋንጋሪ ካሩዋ ምክትላቸው ይሆኑም ነበር ። በነበር ባይቀር።
ራይላ አሞሎ ኦዲንጋ ። «ብቻዬን ስላልታገልኩ ብቻዬን አልወድቅም» ብለው ነበር  ፤ እነዚያ እንደርሳቸው ተስፋ የማይቆርጡ ደጋፊዎቻቸውን በምርጫ ቅስቀሳው የመዝጊያ ዕለት። አዲሱ ፕሬዚደንት ዊሊያም ሩቶ ።  ምክትል ፕሬዚዳንት የነበሩት ሩቶ፤ ቱጃሩ ዶ/ር ዊሊያም ሳሞኢ አራፕ ሩቶ ፤ በቀድሞዎቹ የኬንያ ፕሬዚደንቶች ዳንኤል 
አራፕ ሞይ እና ምዋይ ኪባኪ ዘመነ መንግስታት ሹመኛ ነበሩ። ሶስት ፓርቲዎች ያበጁትን ኬንያ ክዋንዛ የተባለ የፓርቲዎች ጥምረት የሚመሩት ዊሊያም ሩቶ ያለፉትን ዘጠኝ ዓመታት በምክትል ፕሬዝዳንትነት ሰርተዋል። ከዚያ በፊት የኬንያ የአገር ውስጥ ጉዳዮች፤ የግብርና እና የከፍተኛ ትምህርት ሚኒስቴር መሥሪያ ቤቶችን መርተዋል።

August 16, 2022 – DW Amharic 


