ኢትዮጵያ በአሁኑ ወቅት ከሰሃራ በስተደቡብ ካሉ ሃገራት በስንዴ ምርት ቀዳሚ 

ኢትዮጵያ በአሁኑ ወቅት ከሰሃራ በስተደቡብ ካሉ ሃገራት በስንዴ ምርት ቀዳሚ ስፍራ ላይ መሆንዋ ተገለፀ።እንደ ቢዝነስ አፍሪካ ዘገባ ከሆነ የኢትዮጵያ የስንዴ ምርት እ.ኤ.አ በ2021 ከነበረው የአሁኑ የ70 በመቶ እድገት ያለው ሲሆን በ2023 ደግሞ ራሷን ችላ ወደ ሌሎች የአፍሪካ ሃገራት ምርቷን መላክ የሚያስችላት ሁኔታ ላይ ትገኛለች ተብልዋል።ላለፉት አመታት ከባድ ሁኔታዎችን ብታስተናግድም አስደናቂ ለውጥ ያሳየች መሆኗና በምግብም ራሷን ለመቻል እየሰራች እንደሆነ ተገልጿል።በሌላም በኩል የዩክሪን እና ሩሲያ ጦርነት አህጉረ አፍሪካ ከፍተኛ የምግብ ቀውስ ውስጥ እንዳስገባትና በአንጻሩ ኢትዮጵያ አግሮ ቢዝነስ ላይ በማተኮር የስንዴ ምርቷን ለማሳደግ መስራቷ የሚበረታታ ነው ተብሏል።በዚህም አነስተኛ ይዞታ ያላቸውን ገበሬዎች የበለጠ ውጤታማ እንዲሆኑ በማገዝ የሃገሪቱን የምግብ ዋስትና ማስጠበቅ እንደሚቻልና ሌሎች ሃገራትም ከኢትዮጵያ ትምህርት ሊወስዱ እንደሚገባ አመላክቷል።

