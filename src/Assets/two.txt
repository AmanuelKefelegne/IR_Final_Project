የባቡር ፕሮጀክቱ በመንግሥት የጸጥታ ኃይሎች ዋና ተባባሪነት ከፍተኛ ዝርፊያ እየተፈጸመበት ነው ተባለ ተቋርጦ የቆየው የአዋሽ ኮምቦልቻ ሃራ ገበያ የባቡር ፕሮጀክት በመንግሥት የጸጥታ ኃይሎች ዋና ተባባሪነት ከፍተኛ ዝርፊያ እየተፈጸመበት መሆኑን የዐይን እማኞች ለአዲስ ማለዳ ገለጹ።ዝርፊያውን በዋናነት የሚፈጽሙት ፕሮጀክቱን ለመጠበቅ የተመደቡት ‘የአፋር ክልል ልዩ ኃይሎች’ መሆናቸውን የተናገሩ ሲሆን፣ የሕወሓት ኃይሎች ከአካባቢው ከወጡበት ጊዜ አንስቶ እስካሁን ቆሞ አያውቅም ነው ያሉት።ነዋሪዎች አክለውም፣ በተለይ የሸዋሮቢት መጋዘን በጣም ትልቅ እና የተለያዩ ቁሳቁሶች የተከማቹበት ቢሆንም፣ አብዛኛው ቁሳቁስ ተዘርፎ አልቋል የቀረውንም ሰሞኑን በከፍተኛ ሁኔታ እያወጡ እየሸጡት ነው ብለዋል።